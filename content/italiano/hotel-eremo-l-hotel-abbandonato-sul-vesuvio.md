---
draft: false
date: '2019-08-28T09:00:15+00:00'
title: Hotel Eremo - l' hotel abbandonato sul Vesuvio
description: >-
  L' Hotel Eremo è un luogo molto famoso per gli amanti dei luoghi abbandonati.
  In questo articolo vi raccontiamo la storia e la nostra esperienza in questo
  vecchio hotel abbandonato sul Vesuvio.
autore: that Rocket X
immagine: /img/articoli/eremo-opengraph.jpg
categories:
  - Racconti di viaggio
series:
  - Luoghi Abbandonati
tags:
  - luoghi abbandonati
  - italia
  - napoli
news_keywords:
  - hotel eremo
  - vesuvio
  - luoghi abbandonati
  - napoli
  - hotel abbandonato
  - ercolano
countries: Italia
titoloSEO: L' hotel abbandonato sul Vesuvio
sottotitolo: >-
  La storia e la nostra esperienza presso uno dei luoghi più affascinanti del
  Vesuvio
slug: hotel-eremo-vesuvio
immagineprincipale: /img/articoli/hotel-eremo-vista-aerea.jpg
descrizioneimg: >-
  Vista aerea dell' Hotel Eremo sul Vesuvio. Foto di that Rocket X (Licenza CC
  BY 4.0).
videoSEO: 'https://www.thatrocketx.com/video/hotel-eremo-articolo-og.mp4'
videoself: true
fontawesome: false
js: false
publishdate: '2019-08-28T09:00:15+00:00'
expirydate: ' '
lastmod: '2019-08-28T09:00:15+00:00'
---
Vicino Napoli sorge, sulla strada che porta verso il Vesuvio, un hotel.​

Ciò che rende quest' hotel **diverso** da tutti gli altri è sì la sua bellezza, ma anche **la sua storia**. Questo è l' _(ex)_ **Hotel Eremo**. Un hotel che ancora oggi gode di un' ottima presenza "_turistica_" per gli amanti dei luoghi abbandonati. 

Anche noi, come molte persone, **abbiamo deciso di andarci di persona** (e ci siamo ritornati più volte) per vederlo dal vivo e soddisfare quella strana voglia di **esplorare** i **luoghi più nascosti**, poco frequentati dai turisti (in inglese direbbero _urban exploration_ {{< nota "Andare in posti in cui non si dovrebbe. (Urban Dictionary)" >}} ), per dare un' occhiata in giro e tornare per qualche ora indietro nel tempo e provare ad immaginare come era in passato, prima che i soggiorni nell' hotel cessassero e l' hotel venisse abbandonato.​

In questo articolo vi racconteremo **la nostra esperienza** durante la nostra visita all' **Hotel Eremo**: cosa abbiamo visto, come ci siamo sentiti e **cosa abbiamo scoperto** di questo piccolo **gioiello abbandonato** sul **Vesuvio**.​

{{< titolo title="Una breve introduzione - La storia dell' Hotel Eremo e del suo abbandono" link="storia" >}}​
L' Hotel Eremo **venne costruito** a partire dal **1902**, probabilmente voluto da _John Mason Cook_, l' allora proprietario della Thomas Cook (si, la stessa compagnia che oggi, tra le altre cose, possiede la famosa compagnia aerea omonima) per **ospitare i turisti** che venivano in visita **sul Vesuvio**. La Cook aveva infatti avuto in concessione la costruzione della **ferrovia Pugliano-Vesuvio** sulla base di un vecchio progetto e, tra le varie fermate, vi era appunto la fermata _Eremo_ per i turisti che avessero voluto soggiornare all' Hotel - Ristorante. Successivamente l' intero impianto venne ceduto ad un' altra società.​

Con le varie **eruzioni** del Vesuvio, soprattutto con l' [eruzione del 1944](https://it.wikipedia.org/wiki/Eruzione_del_Vesuvio_del_1944) che causarono la distruzione di parte della linea e con il clima di guerra della Seconda Guerra Mondiale, vi fu un **notevole calo di traffico** turistico. Nel 1951 **l' hotel venne ceduto a privati**. A causa della costruzione della nuova strada provinciale, la ferrovia venne soppressa definitivamente. Per chi volesse approfondire la storia dell' Eremo e della ferrovia, consiglio la lettura dell' [articolo scritto da lestradeferrate](http://www.lestradeferrate.it/mono67.htm) e la [pagina Wikipedia dedicata](https://it.wikipedia.org/wiki/Ferrovia_Pugliano-Vesuvio).​

Non siamo riusciti a trovare informazioni chiare sul perché l' hotel sia stato abbandonato, ma è molto probabile che i costi di mantenimento non soddisfacessero la scarsa richiesta. Probabilmente la distanza dell' hotel dal centro e la non esistenza di una ferrovia per raggiungerlo in tempi accettabili hanno giocato un ruolo chiave per l' **abbandono**.​

{{< titolo title="Arrivo all' hotel" link="arrivo" >}}​
Il nostro primo incontro con questo edificio lo abbiamo avuto per puro caso, seguendo uno dei **sentieri del Parco Nazionale del Vesuvio** che abbiamo scoperto essere il numero 4.​

Il nostro intento originario era quello di vedere il famoso **[Osservatorio Vesuviano](https://it.wikipedia.org/wiki/Osservatorio_Vesuviano)** (l' hotel si trova a pochi passi). Quando siamo entrati all' interno dell' hotel è diventato per noi un luogo magico. Già solo l' ex entrata principale da' un senso di inquietudine, che viene però alleviata dal fatto che si trova in un posto abbastanza frequentato grazie alla presenza di un parcheggio e di un bar. Per le visite successive, infatti, abbiamo sempre usato l' auto per una questione di comodità.​

L' ex hotel manca di qualsiasi forma di chiusura di sicurezza: il vecchio cancello, ormai **perennemente chiuso**, è stato conquistato da Madre Natura ed è ora divorato da una **fitta vegetazione**. Passando per la stradina aperta di fianco al cancello, si arriva direttamente ad una delle **entrate "posteriori"**: un ampio **spazio vuoto**, che diventa qualche volta luogo di sosta per chi percorre i sentieri.​

{{< img "/img/articoli/eremo-entrata-completa.jpg" "Entrata per lo spazio principale dell' Hotel Eremo." >}}
<small>Foto di that Rocket X (Licenza CC BY 4.0)</small>

**Non siamo certi** che il luogo **non sia** più **proprietà privata**, quindi non possiamo assicurarvi dell' effettiva **legalità** del fermarsi a vedere l' hotel. Se avete notizie al riguardo **vi preghiamo di farcelo presente** nei commenti, così da poter aggiungere eventuali avvisi.​

{{< titolo title="L' interno" link="interno" >}}​
L' hotel è ormai completamente **distrutto** a causa dei vari **vandalismi** ed è lasciato in stato **di totale abbandono** con **spazzatura**, oggetti che forse sarebbe meglio non toccare e **graffiti** su graffiti che variano da quelli artistici e simpatici a quelli decisamente fuori luogo, ma che donano un tocco in più all' intero complesso. Tutto ciò che poteva essere rubato è stato rubato, tutto ciò che poteva essere distrutto è stato distrutto. Un vero peccato.​

{{< img "/img/articoli/eremo-interno-2.jpg" "Interno dell' Hotel Eremo" >}}

Con quel poco che è rimasto (le mura e qualche pezzo di mobilia troppo vecchia per essere usata), però, è possibile fare un resoconto e **immaginare un po'** come potesse essere **la vita degli** ospitanti e degli **ospitati** in questo hotel, che possiamo dedurre sia stato un **hotel prestigioso** a suo tempo.​

{{< img "/img/articoli/eremo-non-scendete.jpg" "Uno dei graffiti nell' hotel" >}}

Proseguendo dritto, percorrendo lo spazio tra le colonne andando verso la luce, è possibile affacciarsi dall' **enorme terrazza**, che ci dona una meravigliosa **vista di Napoli** quasi completa: dal **lungomare** alle zone più periferiche e, per qualche minuto, quasi si dimentica dove ci si trova. 

{{< img "/img/articoli/eremo-vista-terrazza.jpg" "Vista dalla terrazza sulla città di Napoli." >}}

Da qui è possibile rendersi conto della grandezza dell' hotel: l' ampia area di ingresso, la distensione dell' edificio a sinistra che era probabilmente (su nostra supposizione) il vecchio ristorante (ricordiamo che l' **Eremo** era pubblicizzato come **Hotel - Ristorante**).​

{{< img "/img/articoli/eremo-terrazza.jpg" "Parte della terrazza." >}}

Per chi avesse la possibilità di scendere al piano inferiore (non è molto illuminato, quindi bisogna stare attenti), è possibile visitare l' ampio spiazzato con al suo centro una statua di **Gesù** i cui **occhi** sono stati **verniciati di rosso**. Noi non siamo riusciti a scendere per scattare le foto perché si era fatto tardi, ma ne abbiamo scattato una da una delle finestre dell' hotel. Che dire, mette abbastanza inquietudine. In passato in questo luogo vi erano anche molti segni satanici, che sembrano essere stati cancellati.​

{{< img "/img/articoli/eremo-statua-gesu.jpg" "Foto della statua di Gesù nello spiazzato dell' hotel." >}}

Salendo al piano superiore, invece, è possibile dare un' occhiata a delle stanze, che dovevano essere le **stanze degli ospiti dell' hotel**. Anche qui la maggior parte della struttura è stata distrutta dai vandali. 

{{< img "/img/articoli/eremo-foto-stanze.jpg" "Foto di una camera distrutta." >}}

Se si prosegue verso sinistra o verso destra, invece si trovano **due terrazze** che donano una vista diversa da quella principale, in particolare la prolungano. Piccola curiosità per i fan di **Liberato** (l' artista musicale): una delle scene del video della canzone [_Me staje appennenn' amò_](https://www.youtube.com/watch?v=8pFwPKNDF6E) **è stata girata in questo punto**. Il graffito della scena **è ancora presente**.

{{< img "/img/articoli/eremo-vista-balcone.jpg" "Vista dal balcone al piano superiore." >}}

Vi è ancora un altro piano, ma data la fatiscenza dell' edificio abbiamo deciso di non visitarlo questa volta. Uno di noi l' ha perlustrato e **sconsiglia di visitarlo** per la sua forte esposizione alle intemperie. A quanto pare sembra essere un **vecchio deposito**, quindi nulla di che.​

{{< titolo title="Conclusioni" link="conclusioni" >}}​
Il senso che si prova mentre si visita questo luogo è un misto tra **curiosità**, **adrenalina** e **inquietudine**. Viene voglia di esplorarlo da cima a fondo, ma il senso di stranezza e inquietudine spesso blocca questa voglia iniziale. Ciò che secondo noi rende così affascinante questo luogo è proprio questa sua stranezza: **un hotel così bello**, in un posto fantastico, nel quale prima non si poteva accedere, oggi è lì **abbandonato** e **distrutto**.​

Ormai non credo ci sia alcuna speranza di **rivederlo così com' era** se non in queste foto d' epoca che si trovano su delle vecchie cartoline, ma in fondo è un **pezzo di storia** ed è un luogo unico, un hotel che anche dopo la sua chiusura continua a mostrarsi in tutta la sua bellezza, anche se in modo diverso.​

---
draft: true
date: 2021-03-12T12:27:13.610Z
title: LE CITTA' CHIUSE
description: Curiosità e vita nelle città che non esistono
autore: Oraion
immagine: /img/articoli/the-company-3090806_1920.jpg
categories:
  - luoghiabbandonati
countries: Russia
posizione: '{"type":"Point","coordinates":[43.59375,52.4827802]}'
descrizioneimg: cccp
fontawesome: false
js: false
publishdate: 2021-03-12T12:27:03.947Z
expirydate: " "
scadenza: " "
lastmod: 2021-03-12T12:27:03.991Z
---
Sparse nel mondo ci sono le città chiuse, ma cosa sono?  Sono località sottoposte a particolari restrizioni di accesso e di residenza e di segretezza. L'ingresso in città chiuse è precluso agli estranei, se non per giustificati motivi di lavoro autorizzati.
Oltre alle località della Russia esistono città chiuse anche in Cina, Arabia Saudita, Sudafrica e negli Stati Uniti d'America.

Lo stato con più città chiuse attualmente è la Russia che ne conta ben 45. Sono nate al termine della Seconda guerra mondiale l'URSS iniziò a fondare una serie di "città chiuse", indicate con l'acronimo di ZATO, una sigla in codice che nascondeva la verità sulla loro origine: "formazioni amministrativo-territoriali chiuse". Queste città avevano una funzione militare-scientifica. Molte di esse furono coinvolte in progetti di ricerca sull'energia nucleare, la bomba atomica e armi batteriologiche. Alcune città segrete sono state aperte soltanto negli ultimi decenni.

Queste cittadine ufficialmente non esistono: non sono segnalate da nessuna mappa o almeno non lo erano, spesso sono dotate di un nome in codice numerico; la maggior parte di esse sono in località remote al confine con la Siberia.
Dopo la fine della seconda guerra mondiale l'Unione Sovietica iniziò la costruzione di alcuni stabilimenti a scopi strategici e militari: si trattava di città segrete, utili per esperimenti di ricerca e sviluppo sull'energia nucleare che per nessun motivo al mondo dovevano essere rintracciabili, specialmente, in piena Guerra Fredda, dalle truppe americane. 

Una delle più note è la città di Ozersk; un tempo conosciuta come City 40 - oggi considerata il luogo più contaminato dell'intero Pianeta, tristemente denominata "il cimitero della Terra".
La cittadina fu inaugurata nel 1947, nei pressi della centrale nucleare di Mayak dove un serbatoio esplose il 29 settembre del 1957 liberando tonnellate di plutonio con conseguenze devastanti.
Fu il primo disastro nucleare della storia, liberò una quantità di radiazioni addirittura doppia rispetto al successivo incidente di Chernobyl. 
All'epoca le persone venivano invogliate a trasferirsi nelle "città chiuse", venivano garantiti loro privilegi incredibili, scorte di cibo e leccornie, un buon lavoro dallo stipendio fisso e una vita agiata. Chi entrava nelle città chiuse dell'URSS non ne usciva mai più.
MA COM’E’ VIVERE IN UNA CITTA’ CHIUSA?
Le città erano apparentemente dotate di tutti i comfort: c'erano palestre, scuole, ospedali, negozi, teatri e ristoranti.
Tutto ciò che le differenziava dal resto del mondo era il fatto che fossero circondate da chilometri di filo spinato e pattuglie militari.
A parte questo piccolo dettaglio vivere nelle "città chiuse" era come stare in un vero e proprio paradiso: lo Stato forniva assistenza, ingenti sussidi e provvedeva attivamente al benessere dei cittadini.
Non esisteva la povertà, né la criminalità; l'unico demone invisibile era rappresentato dalle centrali nucleari che, a pochi chilometri, scaricavano raffiche di radiazioni sugli abitanti. Lentamente, molto lentamente, i cittadini si ammalavano a causa della sovraesposizione a sostanze radioattive.
Nel corso degli anni 2000 alcune città segrete sono state aperte, salvate dal degrado che le minacciò di investirle sul finire degli anni '90. Molte altre, tuttavia, rimangono chiuse e inaccessibili. Una tra queste è Ozersk, considerata ancora altamente radioattiva, oppure la città di Znamensk, lungo il Volga.
A Znamensk gli abitanti vivono in una sorta di esilio dorato, grazie ai finanziamenti inviati da Mosca: si parla di oltre 20 milioni di euro all'anno. La città custodisce il cosmodromo di Kasputin Yar, utile alla Russia per testare satelliti e razzi. Un'altra ZATO ancora esistente è Sverdlovsk-45, ai piedi della montagna Shaitan, dove vengono effettuati esperimenti sull'uranio.
Oggi la cittadina è nota con il nome di Lesnoy, ed è proibito l'accesso ai visitatori occasionali.
È stata invece declassata il gennaio 2001 Zagorsk 7, che ha ufficiamente perso lo status di "città chiusa": in epoca sovietica in questo centro venivano sviluppate armi batteriologiche e radioattive. Proprio qui negli anni '60 è stata studiata un'arma biologica letale sulla base del virus del vaiolo e dell'ebola.
La realtà delle città chiuse è tutt'altro che estinta. Prima fra tutte l'America, che durante la Guerra Fredda sviluppò un sistema strategico molto simile a quello dell'acerrima rivale.
La città di Mercury, in Nevada, è infatti considerata una delle più inaccessibili al mondo: al suo ingresso troneggia un enorme cartello con la scritta "No trespassing. Nevada National Security Site."
